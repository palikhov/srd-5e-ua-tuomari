---
category: spells
layout: page
tag: Втілення
level: 5
classes: wizard
title: Арканна рука [Arcane Hand]
---

_Втілення, 5 рівень; маг_   
**Час створення:** 1 дія   
**Відстань:** 120 футів   
**Складові:** В, С, М (яєчна шкаралупа та рукавичка зі зміїної шкіри)   
**Тривалість:** Концентрація, до 1 хвилини   

Ви створюєте велику руку з мерехтливої, прозорої енергії у незайнятому просторі, який ви можете бачити в межах відстані. Рука існує, поки тривають чари, і рухається за вашою командою, повторюючи рухи вашої власної руки.    

Рука є предметом із КЗ 20 та пунктами здоров'я, що дорівнюють максимуму ваших ПЗ. Якщо її пункти здоров'я знижуються до 0, чари завершуються. Вона має Силу 26 (+8) і Спритність 10 (+0). Рука не заповнює свій простір.    

Під час створення цих чарів та бонусною дією в наступні ходи ви можете переміщувати руку на відстань до 60 футів і потім виконати з нею один із наступних ефектів.    

**Стиснутий кулак.** Рука б'є одну істоту чи предмет у межах 5 футів від себе. Виконайте атаку ближнього бою чарами для руки, використовуючи свою ігрову статистику. У разі влучання ціль отримує 4к8 ушкоджень чистою енергією.    

**Сильна рука.** Рука намагається штовхнути істоту в межах 5 футів від себе в напрямку, який ви обрали. Зробіть перевірку Сили руки проти перевірки Сили (Атлетика) цілі. Якщо ціль має розмір "середній" або менший, вона робить цю перевірку з перевагою. Якщо ви досягаєте успіху, рука штовхає істоту на 5 футів плюс кількість футів, що дорівнює модифікатору вашої чаротворчої здібності, помноженому на 5. Рука рухається разом із ціллю, щоб залишатися у межах 5 футів від неї.   

**Хапальна рука.** Рука намагається схопити істоту, чий розмір "величезний" або менший, у межах 5 футів від себе. Ви використовуєте значення Сили руки для здійснення захвату. Якщо ціль має розмір "середній" або менший, вона робить свою перевірку із перевагою. Поки рука тримає ціль, ви можете стискати ціль, використовуючи бонусну дію. Коли ви це робите, ціль отримує дробильні ушкодження, що дорівнюють 2к6 + модифікатор вашої чаротворчої здібності.   

**Обмежувальна рука.** Рука зупиняється між вами там істотою за вашим вибором, поки ви не дасте руці іншу команду. Рука переміщується, щоб залишатися між вами та ціллю, даючи вам половинне укриття проти цілі. Ціль не може пройти крізь простір руки, якщо її значення Сили менше або дорівнює значенню Сили руки. Якщо значення Сили цілі більше, ніж значення Сили руки, ціль може переміститися до вас крізь простір руки, але цей простір вважатиметься для цілі важкопрохідною місцевістю. **На вищих рівнях.** Коли ви створюєте ці чари з використанням чарунки 6 рівня або вищої, ушкодження від команди "стиснутий кулак" зростають на 2к8, і ушкодження від хапаючої руки зростають на 2к6 за кожну чарунку вище п'ятої.  
